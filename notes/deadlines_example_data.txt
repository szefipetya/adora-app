ID
Name
Date
Information
************************************


Általános forgalmi adó
a Közösségen belüli értékesítéssel kapcsolatos szabályokba beépül az alanyi mentesség választásának lehetősége
egyes műalkotásoknak az Európai Unión kívülről történő behozatalára 5 százalékos kedvezményes áfa-mértéket állapítottak meg
18 százalékos áfa-kulcs alá kerültek a desszert jellegű sajtkészítmények, köztük a túrórudi is

----
Társasági adó

kutatás-fejlesztési (K+F) adókedvezmény
Harmincmillió euróra emelkedett az energiahatékonysági célú adókedvezmény, ám szigorodnak a feltételek(20 százalékkal kell javuljon az energiahatékonyság).


----
Személyi jövedelemadó, szociális hozzájárulási adó, társadalombiztosítási járulék

Az Amerikai Egyesült Államok felmondta a hazánkkal a kettős adóztatás elkerülése érdekében kötött egyezményt, ennek kedvezőtlen jogkövetkezményeit ellensúlyozza azzal, hogy az értékpapírból és kamatból származó jövedelmekre nem kell alkalmazni az egyéb jövedelemre vonatkozó előírásokat, ha a jövedelem juttatója OECD-tagállamban (így például az USA-ban) székhellyel rendelkező személy.
A kifizetőt terhelő adó az eddigi havi helyett negyedéves bevallású lesz
Induló vállalkozások esetén nem minősül bevételnek, így adózni sem kell a munkavállaló, illetve a vezető tisztségviselő a vállalkozásban ingyenes vagy kedvezményes, tagsági jogot megtestesítő részesedése után, ha három évig megtartja azt.
A magyar borkereskedelem fellendítésével indokolták, hogy adómentessé vált a reprezentációs és nem reprezentációs célú események keretében, illetve üzleti ajándékként vagy csekély értékű ajándékként nyújtott eredetvédett, palackozott borászati termék.
Az előadói, művészeti és sporttevékenységekből származó jövedelem adóját a tevékenység végzésének helye szerinti államban kell megfizetni.
Munkaerőpiacra lépők után igénybe vehető szociális hozzájárulási adókedvezmény szűkebb körben lesz érvényesíthető 2024-től: kizárólag már csak a magyar állampolgárok, illetve a Magyarországgal határos nem EGT-állam (így Szerbia és Ukrajna) polgárai után lehet igénybe venni.
Adómentes lesz a számsorsolásos játékokon (mint például a lottó) elért nyeremény.
A szociális hozzájárulási adó esetében legfeljebb a minimálbér kétszerese után lehet igénybe venni kedvezményt a doktori képzésben résztvevő foglalkoztatott esetén.


----
Kisvállalati adó (KIVA)

Noha „kivételszabály” alapján, és szűk körben, de ezentúl lehetőségük lesz a kivás cégeknek is az átalakulásra – egyesülésre más társasággal, illetve szétválásra – anélkül, hogy kisvállalati adóalanyiságukat elveszítenék. Az eddigi rendelkezések szerint, ilyen esetekben kikerültek a KIVA hatálya alól, és azt két évig nem is választhatták újra.

---
Adózás rendjéről szóló törvény


A jogalkotó módosította a nagy összegű adóhiánnyal és/vagy adótartozással rendelkező adózók közzétételére vonatkozó értékhatárt: jövőre egységesen 100 millió forint felett kerülhet sor a közzétételre. Ez a természetes személyeket érintően nagyléptékű változást jelent, hiszen eddig rájuk 10 millió forint értékhatár vonatkozott.
Ezzel párhuzamosan, a helyi adózásban is egységes, és többszörösére emelt értékhatár érvényesül a közzétételre: 500 ezer forint. Összehasonlításként: eddig természetes személyek esetében 50 ezer, egyébként 100 ezer forint volt ez az összeghatár.


------
Ágazati különadókat érintő változások

2024. január 1-jétől a távközlési vállalkozásokat érintően a közművezetékek adója tárgyi hatálya alól kikerülnek a hírközlési vezetékek, egyúttal 2025. január 1-jétől hatályát veszti a közművezetékek adójáról szóló törvény.
A törvény további egy évvel meghosszabbítja a reklámadó felfüggesztésének határidejét.
A kiskereskedelmi adó kapcsán húszszorosára növekszik az 500 millió forint forgalmat meghaladó, de 100 milliárd forint forgalmat el nem érő benzinkutak adóterhelése.

-------

Egyéb változások

2024-től, ha a könyvvizsgáló cégnek könyvvizsgálói tevékenységre adnak megbízást, ezzel egyidejűleg a könyvvizsgálat végrehajtásáért személyében felelős könyvvizsgálót is meg kell választani.
A bizalmi vagyonkezelés szabályai is jelentős, az adótervezés lehetőségét erősítő változáson estek át: a törvény a bemeneti oldal adózása helyett a kimeneti oldalt adóztatja, azt is csak bizonyos feltételek teljesülése esetén.
A 2024-től induló, kötelező visszaváltási rendszerrel összefüggő számviteli elszámolást pontosította a jogalkotó: a kötelezően visszaváltási díjas, nem újrahasznosítható termékre a MOHU-val szembeni kötelezettséget (50 forint/db) nem az árukkal, hanem az egyéb ráfordításokkal szemben kell könyvelni.
A jelenlegi literenként 3,5 forintról 10 forintra nő a kereskedelmi gázolaj jövedéki adójából visszaigényelhető összeg árufuvarozás és meghatározott kategóriájú személyszállítás esetén.


-------
Globális minimumadó

2024 – és az utóbbi évek – egyik legjelentősebb adójogi változása a globális minimumadó szabályozás, amely mintegy 3 ezer vállalkozást érint és jelentős adminisztratív terhet ró rájuk.
A kiegészítő adó alanyai azon vállalatcsoportok magyarországi tagjai lesznek, melyeknél a végső anyavállalat összevont (konszolidált) pénzügyi beszámolója szerinti éves bevétele legalább két egymást követő évben meghaladja a 750 millió eurót.
Ezt az adót azoknak a társaságoknak kell majd megfizetniük, amelyek effektív magyarországi adókulcsa nem éri el az elvárt 15 százalékos minimumadót (az effektív adókulcs számításánál figyelembe kell venni a társasági adót, a helyi iparűzési adót, az energiaellátók jövedelemadóját, és az innovációs járulékot).
A kiegészítő adó háromféle lehet: ha egy államban, az elismert adók figyelembe vételével a tényleges jövedelemadóztatás mértéke 15 százalék alatti, akkor az érintett állam elismert belföldi kiegészítő adót vethet ki és saját maga beszedi a különbözetet. Ha ilyen adót nem vezetnek be, akkor a vállalatcsoport végső anyavállalata köteles alkalmazni a jövedelem-hozzászámítási kiegészítő adót, és a végső anyavállalat szerinti tagállamban kell megfizetni a különbözetet. Ha a végső anyavállalat nem tudja beszedni a kiegészítő adó teljes összegét, akkor a maradványösszeget fel kell osztani a csoporttagok között - ismertette.
A tényleges termelési tevékenységet jelentős létszámmal végző cégek viszont kedvezményeket kapnak.
Az adó- és számviteli változásokat tematikus kiadványunkban részletesebben is – esettanulmányokkal, példákkal is magyarázva – bemutatjuk.